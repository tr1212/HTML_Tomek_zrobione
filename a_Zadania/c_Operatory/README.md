<img alt="Logo" src="http://coderslab.pl/svg/logo-coderslab.svg" width="400">

#  Operatory – zadania

Pamiętaj, aby rozwiązania do zadań umieszczać w odpowiednich plikach `java`, przygotowanych do zadań.
Zadania dodatkowe nie są obowiązkowe do zaliczenia preworku, ale postaraj się je wykonać.

#### Zadanie 1

W pliku `Main1.java` stwórz dwie zmienne o nazwach: `first`, `second`.

1. Przypisz do nich dwie **różne** wartości logiczne jakie znasz. 
2. Porównaj je za pomocą operatora ```==```, a wynik porównania zapisz do trzeciej zmiennej – `isFirstEqualSecond`.
3. Wyświetl w konsoli zmienną `isFirstEqualSecond`, aby sprawdzić wynik.
4. Zmodyfikuj wartość zmiennej `second` na przeciwną i ponownie sprawdź wynik.


#### Zadanie 2

W pliku `Main2.java` stwórz trzy zmienne o nazwach: `nr1`, `nr2`, `resultModulo`.

1. Dwie pierwsze niech przechowują dowolne liczby całkowite.
2. Trzecia – o nazwie ``resultModulo`` – niech przechowuje liczbę 0.
3. Oblicz resztę z dzielenia **(modulo)** tych liczb (**nr1 modulo nr2**) i zapisz wynik w zmiennej ```resultModulo```.
4. Wypisz zmienną ``resultModulo``.

Upewnij się, że dobrze rozumiesz działanie operatora modulo, podstawiając do zadania różne liczby. 

#### Zadanie 3

W pliku `Main3.java` stwórz trzy zmienne o nazwach: `str1`, `str2`, `joinedStrings`.

1. Dwie niech przechowują napisy: `str1` – `Kurs`, a `str2` – `Java`.
2. Trzecia – o nazwie ```joinedStrings```, niech przechowuje pusty String, np.: `String joinedStrings = "";`.
3. Połącz Stringi za pomocą konkatenacji (`+`) i zapisz wynik w zmiennej ```joinedStrings```.
4. Wypisz wynik w konsoli.


#### Zadanie 4

W pliku `Main4.java` stwórz zmienną o nazwie ```counter```, wstaw do niej liczbę `145`.

1. Wypisz wartość zmiennej ```counter``` w konsoli.
2. Za pomocą inkrementacji zwiększ wartość zmiennej ```counter```.
3. Wypisz wartość zmiennej ```counter``` w konsoli.
4. Za pomocą dekrementacji zmniejsz wartość zmiennej ```counter```.
5. Wypisz wartość zmiennej ```counter``` w konsoli.

#### Zadanie 5
 
Otwórz plik `Main5.java`. 
Spróbuj – bez uruchamiania – odpowiedzieć na pytanie jaki będzie wynik programu zawartego w pliku.

Zweryfikuj własne przypuszczenia poprzez uruchomienie programu.

Opisz w komentarzu wyjaśnienie działania programu.

#### Zadanie 6

W pliku `Main6.java` stwórz trzy zmienne o nazwach: `nr1, nr2, result`.

1. Dwie pierwsze niech przechowują dowolne liczby.
2. Za pomocą odpowiedniego operatora, sprawdź, czy pierwsza liczba jest większa od drugiej i zapisz wynik w zmiennej ```result```.
3. Wypisz zmienną ```result``` w konsoli.

#### Zadanie 7 

W pliku `Main7.java` stwórz trzy zmienne o nazwach: `nr1, nr2, result`.

1. Do zmiennych `nr1` i `nr2` przypisz liczby odpowiednio: `7` i `4`.
2. Do zmiennej `result` przypisz ich sumę i wypisz ją w konsoli.
3. Zmodyfikuj wartość zmiennej `nr1` na `10`, ale nie usuwając poprzedniego kodu &ndash; pisz w linijkach poniżej.
4. Ponownie oblicz sumę `nr1` i `nr2`, i przypisz ją do zmiennej `result`. Wypisz wynik w konsoli.
5. Wynik jest inny niż w pkt. 2 &ndash; napisz w komentarzu dlaczego tak się stało.


#### Zadanie 8 – **dodatkowe**

W pliku `Main8.java` wykonaj następujące zadania:

1. Zdefiniuj zmienną `black` – o wartości `16`, oraz zmienną `white` – o wartości `15`.
2. Zdefiniuj zmienną `blackOrWhite`, która będzie przechowywać **wartość logiczną** porównania czy `black` **<** `white`.
3. Zdefiniuj zmienną `good` – o wartości logicznej **prawda**, oraz zmienną `bad` – o wartości logicznej **fałsz**.
4. Zdefiniuj zmienną `goodOrBad`, która będzie przechowywać **wartość logiczną** porównania `good` **LUB (or)** `bad`.
5. Zdefiniuj zmienną `comparison`, która będzie przechowywać **wartość logiczną** porównania `blackOrWhite` **I (and)** `goodOrBad`.
6. Wyświetl w konsoli – w nowych liniach – kolejno zmienne: `blackOrWhite` , `goodOrBad` i `comparison`.
7. Przeanalizuj otrzymany wynik.


